

(Alberto Franchetti)

Trzecia opera na jakiej byłem w życiu (po //Adamie i Ewie// Pendereckiego i //Don Giovannim// Mozarta). Było to w Berlinie, gdy wybrałem się na magdy Konzertexamen. Spodziewano się słabej frekwencji, więc na hasło "Facebook" można było dostać bilety na najlepsze miejsca w cenie 10 Euro (normalnie 85).

Fabuła nie była do końca jasno, bo libretto jest po włosku (kompozytor był włoskim germanofilem) a napisy były po niemiecku, ale z grubsza wyglądało to tak:

## Prolog

Studenci siedzą przy stołach, coś czytają i rozrzucają, w klapie pod podłogą siedzi dysydent, na wierzchu jest Carlo Worms który zaczepia Ricke. Później pojawia się Frederico Loewe i wzywa studentów do patriotycznego zrywu (Worms chyba jakoś podobnie się udzielał). Na koniec przychodzą francuscy żołnierze i wyciągają dysydenta z kryjówki -- okazuje się, że to wnuczek właścicielki domu wydał go za pieniądze.

## Akt I

Frederico i Ricke uciekli do starogremańskiego lasu (drzewo powieszone do góry korzeniami), gdzie pastor (nie było go słychać z głębi sceny) udziela im ślubu. Pojawia się weteran z listem do Frederico, gdzie ten jest wzywany do Królewca. Frederico idzie na chwilę za drzewo z weteranem, a w międzyczasie Ricke dochodzi do wniosku, że nie chce być obciążeniem dla swojego nowopobranego męża i ucieka zostawiając list, w którym pisze, żeby jej nie szukać.

## Akt II

W Królewcu zbieraja się studencka partyzantka pod wodzą Wormsa. Fajnie zainscenizowane, wyjechało podscenie i było oświetlone z tyłu ostrym światłem, wyglądało jak jakis podziemny parking. Gówniarz, który wydał dysydenta poddaje się samokrytyce i oddaje pieniądze, po czym zostaje wcielony w szeregi partyzantów. Pojawia się Frederico i będąc przekonany, że to Worms coś zakombinował z Ricke, wyzywa go na pojedynek. Worms nie chce walczyć, ale nie ma wyjścia, więc okładają się szablami, aż pojawia się ojczyzna i wzywa na pomoc. Panowie uświadamiają sobie, jak bezsensowne jest bicie się o babę gdy tam wyższe cele czekają i przerywają walkę.

## Epilog

Pobojowisko po bitwie pod Lipskiem. Słupy dymu i oświetlające je z dołu reflektory. Ricke ze sterty ciał wygrzebuje Frederico, który dycha jeszcze. Gdy dowiaduje się, że ocucony został w wolnej Germanii przeżywa uniesienie. Twierdzi, że jego stan jest beznadziejny, ale każe jeszcze Ricke znaleźć Wormsa -- ten chyba leży już nieżywy. Na koniec Frederico pyta, co to na horyzoncie widać, a gdy okazuje się, że to spieprzający Napoleon, jego szczęście nie ma granic.

#### ***

Przedstawienie, wbrew obawom Magdy i jej koleżanek z zespołu, bardzo się publiczności podobało.