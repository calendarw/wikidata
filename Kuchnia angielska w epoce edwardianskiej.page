---
categories: curious cuisine
...

Widziałem w Kuchnia TV fragment programu, w którym dwoje prowadzących postanowiło przez tydzień żywić się jak za króla Edwarda. Jadało się wówczas obficie, podobno około 5 tysięcy kalorii dziennie.

Po pierwszym dniu jeden z prowadzących tak się obżarł, że nie mógł zasnąć, postanowił więc wspomóc się [herbatą z wołowiny](Herbata z wołowiny), po której tak go przeczyściło, że nie zmrużył oka do rana.

Inną ciekawostką tej epoki była wymyślona przez jakiegoś Amerykanina dieta, która polegała na bardzo powolnym przeżuwaniu każdego kęsa. W programie pokazane to było jako kuriozum, bo po każdym kęsie przełknąć wolno było tylko, gdy jeden z biesiadników zadzwonił specjalnym dzwonkiem. Żucie trwało około pół minuty.

Zabawne były też podwieczorki dla dam, które jadło się w kapeluszu i rękawiczkach, a rozmawiało się przy nich o szyciu, konwersując czasem po francusku lub niemiecku.