2003.03.04  
  
Jestem emerytowaną nauczycielką. Z wielkim zainteresowaniem czytam "Nasz Dziennik". Śledzę szczególnie artykuły dotyczące dramatycznej sytuacji w naszej Ojczyźnie. Niepokoi mnie obojętność wielu rodaków na losy Narodu i bezkrytyczna fascynacja Unią Europejską. To skłoniło mnie do napisania wiersza w formie apelu patriotycznego.
  
## Gdzie jesteś moja Ojczyzno

(...)  
Polsko, co się z Tobą stało?  
Ty byłaś naszą dumą i chwałą,  
Ojca Świętego światu dałaś,  
Wzorem dla innych narodów się stałaś.  
A dziś, dokąd nasz Naród zmierza?  
Spieszmy wspólnie odmawiać pacierze.  
Naszą bronią - Święty Różaniec  
I prośby do Niepokalanej.  
O Matko nasza, Pocieszycielko jedyna  
Przemów za nami do Twego Syna.  
By wskrzesił Ducha w Narodzie  
Rozpalił w nas ogień miłości  
Ku Bogu, ku braciom, Ojczyźnie.  
By zesłał nam Ducha Mądrości,  
Prawdy, Światła i Sprawiedliwości,  
Abyśmy żyli w wolności i zgodzie.  
  
O zbudź się, zbudź śpiący Narodzie,  
Niechaj Cię Unia Euro... nie zwodzi.  
Niech się obudzą rządzący z letargu  
I nie sprzedają Ojczyzny w przetargach.  
Rodacy, nie wierzcie w złudne miraże.  
Świat dzisiaj pięknie kłamać każe.  
Brońmy godności swego Narodu  
I ludzi biednych od zimna i głodu.  
Stańmy na straży granic Ojczyzny,  
Chrońmy wciąż ziemię, swą ojcowiznę.  
  
  
Maryjo, Pani Nasza i Królowo!  
Tobie nasz Naród zawierzamy  
Przyjdź nam z pomocą i obroną  
Królowo Polski, przyczyń się za nami.  
  
Krystyna Czechowska, Kalisz
  
----
 
2003.03.14
  
Na prośbę Ojca Świętego Środa Popielcowa była dniem modlitw o pokój na świecie. W naszym kościele parafialnym każda środa jest dniem poświęconym nowennie do Matki Bożej Nieustającej Pomocy. Z tej okazji napisałem ten wiersz - modlitwę o pokój.
  
## Pani naszych losów
  
Klękam przed Tobą Matko Ukochana  
Nieustającej Pomocy, Ty nam pomożesz.  
Przez Ciebie jest każda prośba wysłuchana.  
Pani naszych losów, Ty wszystko możesz.  
  
Dziś nie za sobą prośby zanoszę.  
Dziś za Ojczyznę prośbę przedkładam,  
I za Świat cały ze łzami proszę:  
Chroń nas od wojny, pokornie błagam.  
  
Ty jesteś Pomocą Nieustającą.  
Z ufnością przybywam, do stóp Twych padam,  
Bo wiem, że wysłuchasz mą prośbę gorącą:  
Ratuj swe dzieci, o Pani - błagam...  
  
Dominik z Kościana,  
Marzec 2003   
  
------------------------------------------------------
  
2003.03.20
  
*Co nam szykuje Unia?*
  
Od 13 lat pod hasłami budowania nowej demokracji trwa w naszym kraju proces przystosowania Polski do wymogów Unii Europejskiej. W wyniku tej destrukcyjnej działalności doszło dzisiaj do katastrofalnego stanu polskiej gospodarki, deprawacji i zamętu w duchowości Narodu. Spraw polskich i Kościoła katolickiego w Polsce bronią jedynie z całą determinacją dwa niezależne media: Radio Maryja i "Nasz Dziennik". Dlatego stały się one celem nieustannych oszczerczych ataków ludzi ze środowisk liberalno-lewicowych. Najwyższy czas, ażeby wszyscy Polacy mieli świadomość tragedii, jaka się szykuje dla Narodu, i wzorem naszych przodków stanęli w obronie praw Bożych i polskiej ziemi. Integracja Polski z dzisiejszymi strukturami europejskimi jest nie tylko wejściem w pułapkę, ale zdradą Boga i Ojczyzny.  
W darze serca przesyłam utwór z własnego zbioru.
  
## Krakowiak  
  
Alboś my to jacy-tacy,  
My, Polacy - dziś bez pracy.  
Mamy śpiewać, jak zagrają.  
Bo nam miejsce w Unii dają.  
  
Albośmy to jacy-tacy.  
Nieświadomi, my, Polacy.  
Mamy tańczyć w takt muzyki  
Mistrzów wielkiej polityki.  
  
Dziś rząd gra na wielkiej scenie  
I sprzedaje obcym mienie,  
Zostawiając Naród bosy  
Na niepewne jutra losy.  
  
Czyż będziemy jacy-tacy,  
Bez rozwagi, my, Polacy?  
Bo tak jest w naszym Narodzie:  
Polak mądry jest po szkodzie!  
  
Irena Anna Tomik, Bielsko-Biała  
  
------------------------------------------------------  
  
2003.03.24  
  
## Zniewolenie  
  
Na szklanym ekranie widzisz różne dziwy,   
Świat piękny, beztroski i zarazem krzywy.  
  
Ktoś na marginesie wśród przestworzy płynie,  
Ktoś radość odnalazł w nowych kaw drobinie,  
  
Pomidor sam z krzaka do puszki wskakuje  
I mówią, że on tam sam się koncentruje.  
  
Hochlandowskie serki ktoś przez lupę grzeje,   
Dzieciak ma pampersa, więc się słodko śmieje.  
  
A kiedy reklamy przebrzmią jazgotliwe,  
Jest film, wiadomości, obrazy straszliwe.  
  
Tu biją, krew leją, a tam kłamią w oczy,  
Lub ktoś po okręgu zamiast prosto kroczy  
  
I kłamie, i nęci, naukowcy w kole  
Usiadłszy, łżą w oczy, kłamią i idole.  
  
A bywa, że z owych niewielu rozumie  
Co prawdą, co kłamstwem, bo zastygłszy w dumie  
  
Ni pojąć, przeczytać mądrze nie zdołają  
I radzą, i krzyczą, na innych zganiają.  
  
Chociaż przekrzyczeli dawno lata całe.  
Afer stos odkryli, ślą oszczerstwa śmiałe.  
  
I słuchają ludzie, i patrzą bezwolnie,   
Wierzą w to, co ujrzą, bo myślą powolnie.  
  
Bo kiedy człek patrzy, myśleć zapomina,  
Prawdę z kłamstwem zmiesza i wyjdzie mu glina.  
  
I zła nie dostrzeże, choć myśli, że widzi,  
A choćby i dostrzegł, nazwać go się wstydzi.  
  
Tak papkę ma w głowie, kitu mu dołożą,  
Obcym słowem poprą i tak wieść ułożą,  
  
Patrzy ów i słucha, przecież słuchać umie,  
I wie, że rozumie, ale nie rozumie.  
  
Tak popadł w niewolę, a w to zniewolenie  
Wpadł przez telewizję na własne życzenie.  
  
Janina Snopek-Stefaniak, Swarzędz  
  
------------------------------------------------------  
  
2003.03.28  
  
## Wiejski krzyż  
  
Za wsią wśród rozstajnej drogi  
Wiejski krzyż, a na nim Pan  
Jezus Chrystus tak ubogi  
Tu na krzyżu taki sam  
Rozpostarte dwa ramiona  
Przygwożdżone dłonie dwie  
A na twarzy ta łza słona  
Bardzo tak porusza mnie  
  
Popatrz córko - szepcze do mnie  
Gdy na Pana patrzę tak  
- Wszędzie tej zawiści płomień  
Dzisiaj spala cały świat  
Wojny, wojny i pożogi  
Zabijają nowe dni  
A ja mam przybite nogi  
W swoich oczach krwawe łzy  
Świat na progu wielkich wojen  
Pali się człowieka los  
A biedaka niepokojem  
Bogacz swój napełnia trzos  
Popatrz córko - ma poetko  
Na ten przewrócony świat  
Zasiej serca swe poletko  
I to piękno ludziom daj  
  
A nam dziś potrzeba przecież  
Trochę uczuć w serca tle  
Człowiek nie jest sam na świecie  
Choć mu w życiu czasem źle  
Lecz, gdy człowiek dla człowieka,  
Bratem - szepcze z krzyża Pan  
Zawsze ktoś na niego czeka  
A on nigdy nie jest sam.  
  
Hanna Florek, Wierciny  
  
------------------------------------------------------  
  
2003.04.10  
  
## Dziękuję za zdrowie  
  
Wyrazy wdzięczności i podziękowania kieruję pod adresem Pracowników Poznańskiego Ośrodka Usług Medycznych - Poradni Rehabilitacyjnej przy ul. Serbskiej 6 w Poznaniu. W szczególności dziękuję panu dr. Jarosławowi Kubackiemu, personelowi Zakładu Fizjoterapii, a zwłaszcza pracownikom kinezyterapii i fizykoterapii oraz hydroterapii za życzliwe podejście i pomoc w przywróceniu sprawności po trzykrotnym złamaniu ręki. Dzięki ich pomocy mogę funkcjonować w życiu społecznym. Życzę wielu sukcesów w dalszej pracy zawodowej i dedykuję im poniższe słowa:  
  
Żyją wśród nas ludzie  
jak wszyscy - a jednak inni  
skromni, pogodni, niepozorni  
pracują ofiarnie w znoju i trudzie,  
zawsze gotowi - niezawodni,  
którym za niesioną pomoc -   
wdzięczność - jesteśmy winni.  
  
Nie wyrażą tego gesty,   
nie wyrażą tego słowa,  
ani myśli skryte  
by im za wszelkie dobro   
godnie podziękować.  
  
Nawiązką niech będzie  
nasz uśmiech nieśmiały  
lub skinienie głową -   
choć po twarzy bladej,   
gorzkie łzy będą spływać  
zanim wypowie słowo  
które z głębi serca -  
będzie się wyrywać,   
tym słowem jest: "Bóg zapłać!".  
(...)  
  
Krystyna Rogacka, Poznań  
  
------------------------------------------------------  
  
2003.04.14  
  
## Las  
  
W rosyjskim lesie  
Obręcz strachu zdławiła ptasie gardła.  
A przerażenie  
odebrało im głos.  
Śmierć rozpostarła  
Zimny, biały całun.  
I zazdrośnie  
strzegła  
swojej upiornej tajemnicy.  
Tylko czas  
odłupywał  
korę z niemych świadków.  
Odsłaniał  
ich poranione i przestrzelone piersi.  
Dając świadectwo prawdzie.  
  
Pamięci zamordowanych w Katyniu  
Danuta Wiśniewska, Jaworzno  
  
------------------------------------------------------  
  
2003.04.23  
  
Chryste, nasz Panie - w Tobie nadziei zmartwychwstanie  
  
## Na Wielkanoc 2003  

Przez Twoją mękę - źródło  
niewysłowionej miłosierdzia mocy -  
wszak znów Cię krzyżuje ten świat wojennej nocy,  
Książę Pokoju - Jezu Zwycięski  
Wyprowadź wszystkie dzieci swoje   
Z tej gehenny - doliny klęski.  
Na porankowe łąki Zmartwychwstania  
Nadziei i radości ludów pobratania.  
  
Miłosierny Chryste - oddal ten wojny kielich   
od złaknionych prawdy i chleba  
bo im nie potrzeba   
"daru" ze zbrojnej, krwią zbrukanej ręki,  
na powojenny stół żałobny podniesiony  
z ruin "inteligentnych" maczug   
ery nowej barbarzyństwa.  
  
Spraw to, Jezu Zmartwychwstały,  
by racją stanu narodu każdego  
był dla bliźniego  
chleb z pieca gorącego   
serca otwartego!  
  
Wielce Szanowna Redakcjo "Naszego Dziennika"!  

Z okazji Świąt Zmartwychwstania swój głos pochwalny i serdeczne podziękowania kieruję, w imieniu swoim i mojej rodziny, do Was, wszystkich Redaktorów tego przyczółka prawdy i nadziei na rynku mediów w naszej Ojczyźnie, i życzę, by Wasz trud był hojnie wspomagany obfitymi błogosławieństwami Jezusa Zmartwychwstałego. Załączam swoją modlitwę - krzyk serca, skierowany do Bożego miłosierdzia - przeciwko wojnie i wszelkiemu barbarzyństwu, oraz modlitewne wołanie do Boga o oświecenie Rodaków przed referendum.  
Alleluja! Jezus żyje!   
  
Józef Michna, wasz stały Czytelnik  
  
------------------------------------------------------  
  
2003.05.05  
  
*Nadzieja na przebudzenie*
  
Ekonomiczny "Drang nach Osten", zniewalanie i niszczenie naszej gospodarki budzą we mnie przerażenie. Rząd i pewna część polityków w perfidny sposób mamią wszystkich (od przedszkola po uczelnie wyższe, pielęgniarki, bezrobotnych i emerytów), że tylko wejście do Unii Europejskiej zapewni społeczeństwu pracę i dostatnie życie, co jest oczywistą bzdurą. Postanowiłem więc wyciągnąć z szuflady wiersz napisany półtora roku temu. Jestem prostym człowiekiem - rencistą, dorabiającym stróżowaniem, by powiązać koniec z końcem. Zdaję sobie sprawę, że wiersz nie jest poezją wysokich lotów, lecz wypływa z głębi mego serca, a poruszony temat nie stracił na aktualność do dziś.   
  
## Nadzieja  
  
Boże, któryś jest w niebie   
- nasz jedyny Panie  
Do Ciebie się zwracamy   
w imieniu Ojczyzny  
Abyś tym, którzy rządzą - dał opamiętanie  
By wyzbyli się fałszu, pachtu i zgnilizny,  
Które jak rak toczyły zdrową tkankę kraju  
Wyprzedając ją obcym   
- bo im Polska zbrzydła,  
Chcących, by na kolanach   
wejść do Unii "raju",  
By głodnych i obdartych   
wzięła pod swe skrzydła,   
A raczej w szpony.   
Historia znów zatacza koło.   
Co i jak mamy robić   
- będą nam dyktować!  
Błagam Was - Rodacy   
- podnieście swe czoło!  
Czas prawdziwej wolności idee formować.  
Gdzie sprawiedliwość, miłość, równość wszystkich ludzi,  
Bóg, Honor, Ojczyzna.   
Wszelka wiara w Bogu,  
Że Naród Polski wreszcie   
z letargu się zbudzi(...)  
  
Janusz Zagdański, Kuźnia Raciborska  
  
------------------------------------------------------  
  
2003.06.11  
  
## Tylko polskości tobie nie wybaczą  
  
"Święta miłości kochanej Ojczyzny" -  
Wyrzekł poeta nasz te piękne słowa -  
Kto to rozumie jak on to na pewno   
W sercu wierności ojczyźnie dochowa.  
  
Tylu wspaniałych naszych polskich braci  
Wodzów, pisarzy, artystów, kapłanów,   
Moc patriotów ojczyźnie oddanych   
Przykład dawało ludziom wszystkich stanów.  
  
Przez całe wieki w wielkiej ofiarności,   
Uczono młodzież Polsce wiernie służyć,   
Nie było wtedy miejsca dla podłości,   
A ten porządek trudno było zburzyć.  
  
Dziś Duch narodu - jak widać upada.   
Obca nam w Polsce kultura się szerzy,   
Cnotami są nieuczciwość i zdrada   
I inną miarą człowieka się mierzy.  
  
Dzisiaj być możesz złodziejem, zboczeńcem,  
Żyć jak narkoman czy też ateista,  
Możesz łobuzem być, wykolejeńcem,  
Lecz cię rozgrzeszą - to rzecz oczywista.  
  
Tylko polskości tobie nie wybaczą,   
Gdy będziesz bronić narodowej sprawy,   
To "postępowi" jak kruki zakraczą,   
Żeś zacofany i głupiec plugawy.  
  
Żeś oszołomem zaściankowym dzikim,   
Antysemitą i nacjonalistą,   
A znane media wydadzą okrzyki.   
  
Żeś niebezpiecznym łotrem i faszystą.  
  
Zygmunt Urbanowicz, Jabłonna  
  
------------------------------------------------------  
  
2003.07.20  
  
*Pamiętam*
  
Jestem Kresowianinem, urodziłem się pod Beresteczkiem, pow. Hordów, województwo wołyńskie. Lata okupacji to były czasy walki najpierw z przemocą sowiecką, a po wkroczeniu Niemców w roku 1941 z przemocą niemiecką i upowską. Rodziny mojego ojca i matki w 70 proc. zostały wymordowane przez bandytów spod znaku UPA. Wiersze, które piszę, odzwierciedlają tamte okrutne czasy.  
  
## Ziemio wołyńska
  
Drzewa szumiące w wiatrów takt się kołyszą...  
Strony rodzinne? - Niebo w ogniu, pożary,  
Spalenizny swąd domów kominy straszą,  
W duszących dymach - śmierć napełniła czarę...  
Historia? - To czas, który odszedł na zawsze,  
Pamięć? - Zawodna... A w niej tak dużo dziur...  
Zszywam ją nicią jak spadochronu czaszę,  
Słyszę ludzki krzyk zamknięty w łodziach chmur.  
Polskie rubieże! - zatruto was jadem ?  
Siew nienawiści wydał obfite plony,  
W normach myślenia - człowiek - człowiekowi gadem,  
Śmierć zbierała plon - na alarm biły dzwony.  
(...)   
Ziemio wołyńska! - Zroszona krwią matek i dzieci ?   
W glebę wsiąkała jak rosa krew w trawę...  
W zgliszczach kościoły, zawiść rozstawiła sieci...  
Przebaczyć? Komu? - mocodawcom za ich zabawę?...  
  
Mirosław Keller, Szczecin   
  
------------------------------------------------------  
  
2003.08.06  
  
## Powstaniec
  
Idzie dziadek siwowłosy w rogatywce, granatowy,  
Wszyscy z drogi ustępują, wszyscy chylą przed nim głowy.  
Bo ten dziadek w rogatywce to weteran, to powstaniec,  
Co do boju w młode lata szedł za Polskę jakby w taniec.  
Dawno temu wojna była, nazywano ją powstanie - przeciw Moskalowi, który miał nad nami panowanie.  
Wojna była długa, krwawa, w całej Polsce, w całej Litwie,  
Wykrwawiła się Warszawa, zuch niejeden zginął w bitwie.  
Nieprzyjaciel nas pokonał, bo miał wojska dużo więcej,  
W Sybir mroźny pędził ludzi wiele setek i tysięcy.  
Iluż naszych w tym Sybirze pod biczami zamęczyli,  
Ale ci, co mogli wrócić, synów kochać kraj uczyli,  
I mówili tak: mój synu, nic ta męka, nic te rany,  
Byle wolność mógł odzyskać kraj nasz ukochany.  
Więc synowie ich i wnuki, gdy im przyszła czynu pora,  
Zawołali Moskalowi: teraz wrogu z Polski fora!  
Za Ojczyznę szli do boju, dzionkiem, nocą, o świtaniu,  
Tak jak ich uczyli ojce, tak jak bito się w powstaniu.  
Dziś już nie ma w Polsce wroga, wolne w niebo biją głosy,  
W rogatywce granatowej idzie dziadek siwowłosy.  
  
nad. Władysław Świdurski, Bydgoszcz  
  
------------------------------------------------------  
  
2003.08.14  
  
## Akcja "Burza"  
  
Rozkaz dowódcy: Całość powstań!   
- Baczność!Żołnierze!   
- na Was dziś Polska ma zwrócone oczy,  
Przegrany wrzesień, sojuszników zdrada, bierność...  
Wroga trwa przemoc, ile jeszcze krwi wytoczy?  
Chłopcy, Dziewczęta znad Niemna i Prypeci,  
Znad Bugu i Wisły - czekaliście, by spłacić dług  
Za spalone wsie, pomordowanych braci,  
Za zrujnowany kraj, gdzie każdy święty był próg.  
Nas sojusznicy rzucili wrogom na żer,  
Krwią broczyliśmy w syberyjskich łagrach,  
We flagach Narwiku byliśmy jak okrętu ster,  
Pola bitewne - o nich krzyże mówią w lasach...  
W bagnetach wolność, nie szczędźmy Ojczyźnie ran i krwi,  
Umęczony kraj gnie się pod ciężarem,   
Wróg nas zabija i z męczeńskiej śmierci naszej drwi  
Bracia! Wzywam Was do walki ze strasznym koszmarem!  
W imię Najświętszej, która w Wilnie patronuje,  
Na Jasnej Górze tron Jej wznieśli Ojcowie,  
Obu narodom od wiek wieków króluje  
I błogosławi nam,  
A resztę słów niech modlitwa dopowie.  
  
Mirosław Keller, Szczecin  
  
------------------------------------------------------  
  
2003.08.26  
  
Pozdrowienia z 20. Jubileuszowej Pieszej Pielgrzymki Stalowa Wola - Jasna Góra wraz z poetycką dedykacją przesyła Halina Dębicka, Szczekociny  
  
## Ojczyzna Polska  
  
Ojczyzno, Polsko, jesteś jak tonąca łódź  
W oczach wielu ludzi widać strach, lęk i głód  
Tylko drwinę w oczach ma Ojczyzny, Polski, wróg  
Boże Ojcze, jak ogromny wdzięczności mamy dług  
Wszak Twoje miłosierdzie jest wielkie wobec nas  
Wszak jeszcze bardziej Jego doświadczyć mógł  
Jezu Chryste, błagam Cię  
Ratuj tych, którzy tracą  
wiarę  
nadzieję  
miłość  
Dodaj sił tym, którzy podają pomocną dłoń  
Pragną bronić Krzyż, Ewangelię, Ojczyznę  
aż po zgon  
Jezu Maryja błogosław  
  
------------------------------------------------------  
  
2003.08.30  
  
## Pierwszy września 1939 roku

Pierwszy września - trzydziesty dziewiąty rok?  
Niebo pogodne w oknach domów cisza śpi...  
Księżyc rozjaśniał srebrną poświatą mrok,  
W ciszy psy wyły - wyczuwając zapach krwi.  
  
Dziwny był księżyc - gruby i opasły,  
Zadrżała ziemia - huk armat i z nieba bomby,  
W miastach pożary, dymy - ognie nie gasły,  
Płonie Warszawa, ryczą "jerychońskie trąby"...  
  
Czarne kruki spod złamanego krzyża  
Butni w swej masie na Polskę runęli,  
Nowy "Grunwald" odeszły czas przybliża,  
Larum dla Polski - tym, którzy nie zginęli.  
  
Błękitne niebo w nim na żer lecą kruki,  
Żarłoczne sępy rozrywają ciała,  
Pułki pancerne kroją kraj na sztuki,  
Mowę pokoju zastąpiły działa.  
  
Granaty, bomby, ich chichot, broni terkot,  
Auta pancerne, czołgi, motocykliści,  
Pulki, dywizje - drapieżne dzikie koty...  
Kobiety, dzieci zabijają z nienawiści.  
  
Ogłaszam alarm! Uwaga nadchodzi  
Bez przerwy radio do walki ludność wzywa...  
Uwaga! - Alarm dla mieszkańców Łodzi!  
Detonacja bomb radiowy głos przerywa.  
  
Westerplatte, Hel, broni się Częstochowa,  
Żołnierze walczą - ranni wciąż się bronią,  
Radiowe wieści, każda smutna, hiobowa.  
Miasta są w gruzach w ogniu jak wulkan płoną.  
  
W czwartym rozbiorze - ofiarą naród, kraj,  
Żniwo zbiera śmierć, bandyci mają sens w zbrodni,  
Ich ręce we krwi... Boże! - Ty nam odwagę daj,  
By walcząc - trwali, by zwycięstwa byli głodni.  
  
Mirosław Keller, Szczecin  
  
------------------------------------------------------  
  
2003.09.08  
  
Matka Boża Siewna  
Idzie za gospodami  
I polnymi drogami  
Pośród rolniczego znoju  
Siewna - Królowa Pokoju  
  
Błogosławi trud rolniczy  
Ona zatroskana o rolniczą dolę  
W dłoniach chroni życie ziarna  
Nadzieję niesie Jej miłość ofiarna  
(...)  
  
W swoich świętych dłoniach  
Ma cały rolniczy stan  
Ona przypomina dzieciom  
Że wieczną miłością jest Pan!  
  
Ufni Matce Bożej Siewnej  
Pani zasiewów i plonów  
Ona niesie Nadzieję  
Jest Królową Pokoju!!  
  
Tadeusz Malec, Lublin  
  
------------------------------------------------------  
  
2003.09.11-12  
  
## "SURSUM CORDA!"

Mój drogi rodaku, gdy duch twój się chwieje,   
Wsłuchaj się w głos Polski, w jej chwalebne dzieje;  
Sięgaj do swych źródeł, do polskich korzeni,   
Wzmocnisz się duchowo, serce swe odmienisz! -  
Zwróć swą myśl do Gniezna, do Grobu Wojciecha,   
Gdzie żył Piast Kołodziej, gdzie siedziba Lecha.  
Tam, gdzie przed wiekami osiadł Orzeł Biały,   
Do lotu się zrywał w czas klęski i chwały...   
Prastara katedra wiekami się kłania -  
Wielkość, świętość Polski przed tobą odsłania! -  
Odwiedź też Płock stary, gdzie na Tumskim Wzgórzu,  
W wiekowej katedrze oczom się wynurzą   
Zaklęte w kamieniu pomniki przeszłości,   
W nich duch ojców żyje, tu są nasze włości...   
Tu Władysław Herman z synem Bolesławem,   
Spoczęli na wieki, szerząc grodu sławę -   
Sarkofag z granitu szczątki władców kryje;  
Złóż im hołd w kaplicy i odmów "Requiem"   
Swe uczucia skieruj także do Poznania,   
Tam, gdzie Ostrów Tumski historię odsłania,   
Gdzie Mieszko wraz z Chrobrym w katedrze spoczywa.  
Dumą cię napełni ta ojczysta niwa!...   
"Zygmunt" cię zaprasza spiżem do Krakowa,   
Który na Wawelu groby królów chowa,   
Królów oraz wodzów - szlachetnych włodarzy -  
Największych Polaków: poetów, pisarzy.   
Uklęknij w katedrze, w której też klękali,   
Królowie, panowie; wielcy oraz mali.   
W jej dostojnych murach twa Ojczyzna żyje,   
Tu, przez pokolenia, jej serce wciąż bije,   
Nie szczędząc miłości dla swego narodu,   
Choć w czas burz, upadków, doznało zawodu...   
Złóż hołd i Warszawie, i poznaj jej dzieje;  
Tam, z miejsc krwią zroszonych, zew historii wieje;  
To miasto waleczne i nieustraszone,  
Spiesz więc do stolicy z synowskim pokłonem! -   
Na Zamku Królewskim zadumaj się chwilę,  
Gdzie wydarzeń wielkich zdarzyło się tyle -   
Sławna Konstytucja w nim się też zrodziła,  
A w katedrze obok przysiężona była.  
W podziemiach tej starej, szacownej świątyni  
Spoczywa Sienkiewicz, co "Nobla" przyczynił  
Kochanej Ojczyźnie swoim wielkim piórem,  
Wzbogacając chlubnie jej literaturę! -   
Zaś w bocznej kaplicy sarkofag nam znany,  
Spoczął w nim Kardynał, przez Naród kochany -   
Prymas Tysiąclecia, przywódca duchowy;  
Modlitwą Maryjną zrywał pęt okowy...  
W drogiej nam Warszawie miejsc sławnych jest wiele.   
Ujrzysz je w pomnikach i w każdym kościele;  
W pałacach i w gmachach z dawna historycznych,  
Swe korzenie znajdziesz tu w zabytkach licznych.   
Z Warszawy się skieruj na nasze rubieże,   
Gdzie trwają od wieków w polskości i wierze   
Kołobrzeg i Wrocław z swymi katedrami;  
Tam spotkasz się również z Polski korzeniami.  
U źródeł tych grodów są nasi Piastowie,   
Sięgnij do historii, ona ci to powie;  
Tam, w godnych zabytkach są znaki polskości,   
Tam Orzeł Piastowski od zarania gości.   
Orzeł, który z krzyżem w dziejach się jednoczył;  
Pod tymi znakami Polak zawsze kroczył!   
A gdy poznasz wszystkie kolebki narodu,   
Serce swoje skieruj, nie doznasz zawodu,   
Przed ołtarz Ojczyzny, tam, na Jasnej Górze,   
Gdzie przeor Kordecki na obronnym murze,   
Strzeże Matki Bożej - Częstochowskiej Pani;  
Do której od wieków garną się poddani;  
Garną się w pielgrzymkach do Królowej Polski,  
W modłach powierzając swe życiowe troski...  
Uklęknij wraz z nimi w Cudownej Kaplicy,   
Z zadumą się wpatruj w Maryi oblicze! -  
"O, Czarna Madonno, z bliznami na twarzy,  
Ulecz nasze rany, najlepsza z lekarzy;  
Uproś Polsce pokój, prawdę, miłość, zgodę...  
Ulituj się, Matko nad polskim narodem..."  
A więc "Sursum corda!" - Nie trać bracie ducha,  
Z wiarą w głos historii w tych miejscach się wsłuchaj,  
Bo w nich Matka - Polska do ciebie przemawia: -  
Boga i Ojczyznę w pomnikach wysławia! -  
Tam odnajdziesz siły, uradujesz serce -  
Kres położysz bólom, duchowej rozterce.  
Przeto dziękuj Bogu, że jesteś Polakiem,  
Że Krzyż Chrystusowy twoim świętym znakiem,  
Że Królowa Polski nad Ojczyzną czuwa -  
Matka Jezusowa, Piasta rodu chluba?  
To Polska jest właśnie, mój drogi rodaku -  
Ziemia ojców naszych, kolebka Polaków!...  
Polska Wielkich Piastów, dzielnych Jagiellonów,  
Nie szczędź jej miłości, należnych pokłonów;  
To Polska Czarnieckich, Trauguttów, Kościuszków,   
Polska zawsze wierna; Polska Popiełuszków!   
- Polska to Ojczyzna, z niej siły czerpiemy -  
"Jeszcze nie zginęła, póki my żyjemy!" -  
  
Jan Jagodziński, Golub-Dobrzyń, 10 lutego 2000 r.  
  
------------------------------------------------------  
  
2003.09.17  
  
## Tamten wrzesień
  
Tak wiele było w dziejach naszej Ojczyzny  
walk i zwycięstw, wolności i niewoli,  
czas mijał, ale pozostawały blizny,  
pozostała pamięć o ludzkiej niedoli.  
  
Tak wiele minęło już wrześni  
od tamtego, który stał się klęską,  
a ja pamiętam tamten wrzesień,  
symbol sławy, śmierci, bohaterstwa.  
  
Tamten wrzesień świecił pełnią słońca,  
niebo czyste, błękitne nad nami roztaczał  
długi to był czas, nie mający końca,  
pełen smutku, żalu, bezsilnej rozpaczy.  
Tamtego września żołnierz polski  
walczył dzielnie i trwał niewzruszony,  
a potem ukradkiem wracał przez pola i wioski,  
szedł smutny, klęską przygnębiony.  
  
Odwaga, męstwo, pragnienie wolności,   
czołgami wroga zostały zmiażdżone,  
serce Polaka wiele może zmieścić,  
także wiarę, że nie wszystko utracone.  
  
Mimo klęski nadzieja pozostała,  
walkę z wrogiem innym frontem prowadzono,  
bo Ojczyzna zniewolona ich wzywała,  
głosu tego zagłuszyć nigdy nie zdołano.  
Znów przyszedł wrzesień sierpniem poprzedzony  
i powiało prawdziwą, oczekiwaną wolnością,  
wrzesień bezgraniczną nadzieją wypełniony,  
tę wolność pochwyciliśmy w swe dłonie z radością.  
  
Janina Oparowska, Wrocław  
  
------------------------------------------------------  
  
2003.09.30  
  
## Boleść po utraconej Ojczyźnie
  
Urodziłem się na Północno-Wschodnich Kresach dawnej Rzeczypospolitej, w miejscowości oddalonej jeden kilometr od byłej granicy polsko-łotewskiej. Nigdy nie zapomnę grabieży tych ziem przez nienasycony moskiewski imperializm, masowych wywózek ludności polskiej do Kazachstanu lub na Sybir i tysięcy Polaków mordowanych w więzieniach lub w gułagach przez NKWD na dalekiej północy tego przeklętego kraju. Z przerażeniem wspominam opowiadania ludzi, którzy znaleźli się w kazamatach Berezwecza. Słyszałem o setkach zamordowanych więźniów, którym obcinano języki, kobietach, którym obcinano piersi, więźniach, których żywcem zamurowywano. Ofiarami byli głównie Polacy. Mimo to nie mam żalu do rosyjskiej ludności - tak samo jak my zniewolonej przez komunistycznych oprawców. Niektórym z nich zawdzięczam swoje przetrwanie w obozie.

W 1946 r. przyjechałem do Warszawy i na chwilę w niej się zatrzymałem. Mieszkam tu do dziś. W 1949 r. napisałem wiersz pt. "W dziesiątą rocznicę zrabowania Kresów". Nie jest to żadne arcydzieło, przypomina raczej tzw. rymy częstochowskie, ale zawarta w nim jest nasza boleść po utraconej Ojczyźnie.  
  
Święta kolebko mojego rana  
Cudowna Ziemio nam zrabowana.  
Strażnico Polski, opoko twarda  
Depcze Cię przemoc butna i harda.  
  
(...)  
Nikt na tej ziemi nie jest dziś pewny  
Że sam nie zginie, lub bliski krewny,  
Że kat czerwony nie wygna go z domu  
Lub zamorduje go gdzieś po kryjomu.  
  
Ziemio kochana pełna pamiątek.  
Pełen polskości Twój każdy zakątek.  
Kolebko wodzów, poetów, pisarzy,  
świątynio wiary, natchnienie malarzy.  
Z żywego ciała Ojczyzny wydarte  
Jednako drogie, jednako warte  
Ziemie Kresowe nad Styrem i Dźwiną  
Łzy Twe przelane nigdy nie zginą  
Bo ciągle czuwa Ta z Ostrej Bramy  
I z Jej pomocą tych Ziem nie oddamy.  
Ona wyprosi nam łaskę u Boga,  
Że Ziemie te staną się grobem dla wroga.  
  
Aleksander Szemiel, Warszawa  
  
------------------------------------------------------  
  
2003.10.15  
  
## Nauczycielom
  
Kiedyś w pogardzie i złośliwości  
wypowiadano słowa o znaczeniu złorzeczenia:  
"bodajbyś cudze dzieci uczył" -  
ale to nie tak -  
dziś te słowa trzeba przemienić  
na życzenie o doniosłym znaczeniu;  
  
abyś uczył i wychowywał,  
abyś kształtował serca i umysły  
powierzonych sobie dzieci i młodzieży  
abyś urabiał ich charaktery  
abyś był twórcą  
na miarę niezwykłego talentu -  
i w ten sposób stał się pomocnikiem Boga,  
by z wątłej roślinki  
rozwinął się wspaniały kwiat  
budzący zachwyt i rozsiewający wokoło  
niepowtarzalny urok dobra i piękna -  
ale także by z niej wyrosło  
drzewo potężne  
i mocno tkwiące korzeniami  
w ojczystej glebie -  
które potrafi przetrwać wszelkie burze,  
którego nie złamią żadne przeciwności życia  
  
Nauczycielu -  
twoim zadaniem niech będzie,  
abyś uczył i nauczył,  
abyś wychowywał i wychował.  
Bo takie jest przecież twoje powołanie.  
  
Janina Oparowska, Wrocław  
  
------------------------------------------------------  
  
2003.10.16  
  
## Przyjdą zaś
  
Niech nie smuci się  
ziemia ojczysta -  
otwartymi ramionami  
przygarniająca niezwykłego gościa -  
  
niech nie traci nadziei  
młodość  
w swoich porywach, marzeniach,  
dążeniach do celu -  
  
przyjdą zaś -  
aby słowami pełnymi dobra  
ukazywać prawdę  
która swoją mocą  
zniweczy fałsz i zakłamanie -  
aby szarzyznę człowieczego losu  
rozjaśnić blaskiem piękna  
promieniującego od modlitewnego  
przeżywania jedności i wspólnoty  
w Bogu -  
  
przyjdą zaś -  
aby uwolnić od lęku i niepokoju  
ludzkie serce i duszę -  
aby umocnić wiarę  
w bogactwo   
Bożego Miłosierdzia -  
aby mieć przed sobą  
wizję swojej świętości -  
  
przyjdą zaś -  
aby znowu umożliwić  
doświadczanie niezwykłego  
daru spotkania  
z dobrem, miłością i nadzieją -  
  
przyjdą zaś -  
jak Wielki Misjonarz,  
aby wśród swoich rodaków  
pozostawić echo modlitw,  
ślady błogosławieństw  
i postawić drogowskazy  
jak i którędy iść...  
  
Nie bądźcie smutni -  
przyjdą zaś...   
  
Janina Oparowska, Wrocław  
  
------------------------------------------------------  
  
2003.11.04  
  
## Weź do ręki Różaniec
  
Gdy nie wiesz  
jak i którędy iść  
weź w swe dłonie Różaniec  
a wtedy Maryja - łaski pełna  
spojrzy na ciebie z miłością  
wzmocni twą wiarę, doda odwagi  
i pomoże odnaleźć  
właściwą i prawdziwą drogę.  
  
Gdy ciemne chmury  
nad życiem twoim się stłoczą  
weź do ręki Różaniec  
a każde "Zdrowaś Maryjo"  
rozjaśni szarzyznę twego losu  
łaską opromieni  
twoje smutki, troski i znoje.  
Gdy twoje serce  
ogarnie lęk i niepokój  
weź w swe dłonie Różaniec  
i wejdź całą duszą  
w głębię rozważanych tajemnic  
a Maryja - wśród niewiast błogosławiona  
do Swego Syna cię zaprowadzi  
twój lęk ukoi  
i napełni twe serce nadzieją.  
  
Gdy świat  
nienawiścią i przemocą cię osacza  
weź do ręki Różaniec  
i w przeżywaniu tajemnic życia  
Jezusa i Maryi  
odnajdziesz prawdę  
a przez nią zrozumiesz  
sens dobra i piękna.  
  
Gdy jesteś  
w cierpieniu i opuszczeniu  
weź w swe dłonie Różaniec  
aby przybliżyć się do Jezusa i Jego Matki  
i z Nimi przeżywać radość  
przenikać światło Dobrej Nowiny  
z godnością dźwigać krzyże  
dnia codziennego  
by dojść do chwały zbawienia.  
  
Janina Oparowska, Wrocław  
  
------------------------------------------------------  
  
2003.11.13  
  
## Motto
  
Nie o taką Polskę Polacy walczyli  
I dziedzictwo swych przodków chronili  
Dziś są sfrustrowani złą rzeczywistością  
Wszechobecną zdradą, korupcją, podłością  
Tolerowaniem dawnych prominentów  
I akceptacją przeróżnych przekrętów  
Nieodbieraniem mienia skradzionego  
I korumpowaniem dosłownie każdego  
Brakiem klarownych działań naprawy  
Który czyni z Polski kraj taki niemrawy.  
  
Sądzę, że kraj nasz jest w impasie  
Korupcja go zdominowała  
Więc jak najbardziej jest na czasie  
By młodzież go uratowała (...)  
Uczciwe prawa stanowiła  
Dziedzictwo przodków uchroniła  
Ujęła mocno stery w dłonie   
Zanim posrebrzą jej się skronie  
Dziwnych bonzów rozliczyła  
Bo postkomuna go znów zniewoliła  
Myślę, że nadszedł czas działania  
Spadliśmy bowiem bardzo nisko  
Dość jest czczego już gadania  
Trzeba na szalę rzucić wszystko  
Zniszczyć wrogie nam struktury  
Już nie wystarczą tylko słowa  
Wyplenić obce agentury  
I kraj urządzić nasz od nowa  
Wymienić aparat sądowy  
Rozliczyć sprzedajnych naprawiaczy  
Naród bez twarzy się nie liczy  
Dość mamy tępych już krzykaczy  
Mamy już przesyt złych włodarzy  
Którzy nasz kraj tak zubożyli  
Uczciwy rząd nam wciąż się marzy  
Bo do stracenia nie mamy już chwili.  
  
Czytelnik "Naszego Dziennika" z Warszawy  
  
------------------------------------------------------  
  
2003.11.14  
  
Wielu naszych Czytelników przesyłało życzenia Ojcu Świętemu z okazji 25-lecia pontyfikatu. Niektórzy zechcieli się podzielić ich treścią również z nami. Oto jedne z nich, napisane w nietypowej, rymowanej formie:  
  
## Ojcu Świętemu

Ukochany Ojcze Święty.  
Nasz niedościgniony wzorze.  
Wiarą naszą żeś przejęty,  
Siejąc ziarna w tym "ugorze".  
  
Serca ludzkie skamieniałe,  
Gleby na rolach skaliste.  
Lecz Ty życiem swym wskazujesz,  
Co w człowieku jest najwyższe:  
  
MIŁOŚĆ, WIARA i NADZIEJA,  
Cnoty tak łatwe w wymowie.  
Życia pewnie nam zabraknie,  
Aby je pomnażać w sobie.  
  
SOLIDARNOŚĆ, MIŁOSIERDZIE,  
Te dwie prawdy nam głosiłeś.  
Solidarność to entuzjazm,  
Miłosierdzia nam życzyłeś.  
  
Mur berliński ? ?obaliłeś",  
Zadaną nam wolność dałeś,  
Solidarność w nas wskrzesiłeś,  
I nadzieję w serca wlałeś.  
  
Kontemplując Twe nauki  
Przez minione to ćwierćwiecze,  
Dziękczynienie składać trzeba  
Bogu - w tak przedziwnym świecie.  
  
Za ten bezmiar łask przelanych,  
Na nieszczęsny Naród polski  
Przez Twój święty pontyfikat,  
Taki piękny, pełen troski.  
  
O każdego z nas w tym Kraju,  
Dając przykład naszych Świętych,  
Których cnoty z duszą w Raju,  
Pokazują nam talenty.  

Dziękujemy Ci więc Ojcze:  
Za Adama Chmielowskiego  
Świętą Kingę i Sarkandra,  
Za Melchiora Grodzieckiego.  
  
Za tak bliską Faustynę  
Wraz z Maksymilianem Kolbe,  
Za Urszulę Ledóchowską  
I Jadwigę naszą polską.  
  
Za biskupa Sebastiana  
Wraz z Rafałem Kalinowskim,  
Janów z Dukli i Beyzyma  
I Zygmuntem Gorazdowskim.  
Za Józefa Bilczewskiego,  
Marię Angelę Truszkowską,  
Za Rafała Chylińskiego  
I Błogosławioną M. Karłowską.  
  
Za Jabłońską Bernardynę,  
I Zygmunta Felińskiego,  
Za stu ośmiu męczenników  
Oraz Jana Balickiego.  
  
Za Błogosławioną Sancję,  
Wraz z Gabriel Kolumbiną,  
Za Kózkównę Karolinę  
Z Darłowską Marceliną.  
  
Za Kazimierczyk Stanisława,  
Oraz Franciszkę z Siedliskich,  
Wincentego Lewoniuka  
I dwunastu Jego Bliskich.  
  
Za biskupa M. Kozala,  
Honorata Koźmińskiego,  
Jerzego Matulewicza,  
I Stefana Frelichowskiego.  
  
Za błogosławioną Lament,  
Edmunda Bojanowskiego,  
Oraz wszystkich Świętych świata,  
Od Pana Miłosiernego.  
  
Za siostrzyczki z Nowogródka,  
Przyszłą Świętą Protmann Renię,  
Błogosławioną Salawę  
Oraz wszystkich, których brzemię  
  
Dźwigać muszą nasi Święci,  
I Błogosławieni w niebie,  
Byśmy w Bogu, ich natchnienia  
Pozyskali też dla siebie.  
  
Przewielebny nasz Pasterzu.  
Iskro - z woli Boga Ojca.  
Obudziłeś w nas sumienia,  
Lecz nie trwaliśmy do końca.  
  
Zstąpił "Duch Twój" na nasz Naród,  
Przeobraził naszą ziemię.  
A Twe słowa nam podane  
Nie przyjęliśmy do siebie.  
  
Zaczęliśmy kombinować:  
Jak by Ciebie nie urazić,  
Grubą kreską się spodobać,  
Winowajców ułaskawić.  
  
Nigdy Tobie pewne siły  
"Ducha" tego nie wybaczą.  
Kule Agcy Cię trafiły,  
Świat pogrążył się rozpaczą.  
  
Lecz Maryja: Częstochowska,  
Kalwaryjska, Ta Ludźmierska,  
TOTUS TUUS zobaczyła,  
Przytulając Cię do serca.  
  
Świat uratowany został  
Dzięki Opatrzności Bożej.  
Gdyby Jezus nie zadziałał,  
Mogło by być tylko gorzej.  
  
Słuszne więc są słowa Wieszcza,  
Które Światu oznajmiają,  
Że Słowiańskiego oto Papieża  
Na Tron Święty obsadzają.  
  
Berło od Ludźmierskiej Pani  
Podchwycone ręką w darze,  
Przekazałeś Światu w dani  
Sercom naszym na ołtarze.  
  
Dziękujemy Ci poza tym:  
Za sto jeden już Pielgrzymek,  
Za powroty do Chrystusa  
I modlitwy Twojej siłę,  
  
Za odwagę, z którą głosisz  
Od pierwszego dnia z oddali  
Miłość Bożą i przesłanie,  
Byśmy się już nie lękali.  
  
Życzę Ci więc, Ojcze Święty:  
Łask wszelakich wielkie zdroje,  
By posługa w Duchu Świętym  
Zakończyła się pokojem,  
  
W którym: miłość, radość, dobroć,  
wstrzemięźliwość, czystość, wiara,  
hojność, wierność i uczciwość,  
wreszcie zatriumfowała.  
  
Życzę Tobie, Ojcze Święty,  
Aby "...rzeka Wody Życia"  
"Z tronu Boga i Baranka"  
Rozlewała się obficie  
  
Łaską, która trwa na wieki,  
W darowanej nam miłości  
Przez w Chrystusie Bogu Ojcu,  
Który dobrej chce przyszłości.  
  
Przekonany jestem Ojcze,  
Że ja piszę do Świętego,  
Który nosić będzie Imię:  
JANA PAWŁA II WIELKIEGO.   
  
Mirosław Wilczyński, Będzin  
  
------------------------------------------------------  
  
2003.11.19  
  
## Prawda jest wołaniem  
  
Tam w Warszawie, w Żoliborzu, gdzie z wieży kościoła  
Dzwon potężny na modlitwę dziękczynienia woła,  
Ludzie grupą niezliczoną dookoła stają  
I hołd swemu kapłanowi na klęczkach oddają.  
  
On Świętego Stanisława parafię wziął w dłonie  
I z niej rzucał sławę wiary po ducha zagonie,  
Zwracał mocne swoje myśli do ludu Bożego,  
By nie uległ zniewoleniu ustroju wrogiego.  
  
Gdzie wolności nie bywało, lud stał osłabiały,  
Bo mu władze nawet myśleć swobodnie nie dały,  
Musiał tłumić w swoim wnętrzu wartości nabrzmiałe,  
Które niegdyś wolnej Polsce dzwoniły na chwałę.  
  
Społeczeństwu podrzucano truciznę z przeszłości,  
Co się cała zanurzała w złego okropności  
I tą treścią nakarmiona wszystkich po kolei,  
Zamykając ryglem prawdę i drzwi do nadziei.  
  
A ten kapłan, co imieniem Jerzy był sławiony,  
Szedł ze słowem, gdzie lud Boży jęczał uciśniony  
I pokrzepiał duchem prawdy serca skołatane,  
W nieprawości nienawistnej, jak w celi trzymane.  
  
On się głosem Ewangelii upominał stale,  
Aby skruszyć pośród ludu nawarstwione żale,  
By zło zwalczać przy pomocy dobroci oręża,  
Gdzie jedynie Boża prawda wśród sumień zwycięża.  
  
On na wolność człowieczeństwa i rozum wskazywał,  
Co mądrością swego zmysłu tajniki odkrywał,  
Który wryte w dobrach ziemi siedzą przytajone  
I czekają, aż wśród posad zostaną ruszone.  
  
Wszelka wolność jest wymiarem człowieczej wielkości,  
Bo taką ją Bóg stanowił w minionej przeszłości  
I ona to nie powinna być ograniczona,  
Bo swe Boskie sprawiedliwe zatraca znamiona.  
  
Kiedy człowiek się kieruje prawdą i miłością,  
To drugiego dobrem raczy i sprawiedliwością,  
Bo kto prawdy nie skosztował i nie ma miłości,  
Ten swe czyny wykreuje ku pełnej wrogości.  
  
Tam, gdzie przemoc szpony wciska w ciało zniewolone  
I gdzie prawda wraz z miłością nie są docenione,  
Tam boleśnie się odczuwa w prawie niedomogi,  
A najwięcej jest deptany liczny lud ubogi.  
  
Wielka moc sprawiedliwości w Bogu jest ukryta,  
Gdzie skarbnica w prawie leży nigdy nie spożyta,  
Kto z niej czerpie wielkie moce duchowego stanu,  
Ten jest prawdą i miłością nakarmiony w Panu.  
  
Czesław Donarski, Busko Zdrój  
  
------------------------------------------------------  
  
2003.11.21  
  
## Prosimy Cię, Panie...  
  
Dziś jak przed laty walczyć trzeba  
O wolną Polskę, wolny kraj,  
By nie zabrakło ludziom chleba,  
Żeby zakwitał polski maj...  
  
Nie chcemy Unii, tej bez Boga,  
Gdzie niczym wiara, ważny trzos;  
Nie chcemy, żeby wieś uboga  
rzucała ziemię, polski los!  
  
Nie chcemy tych, co oszukują,  
Sprzedają państwo, nie chcą go,  
Odrzućmy tych, co kraj rujnują  
I dopuszczają wszędzie zło!  
  
Pragniemy Boga na sztandarach,  
Chcemy Go w naszym życiu mieć,  
Niech katolicka kwitnie wiara  
I żeby Polak umiał chcieć!  
  
W ten szary Dzień Listopadowy,  
Gdy wspominamy zbrojny czyn,  
Niech każdy z nas będzie gotowy  
Do odpuszczania ludziom win  
  
Zewrzyjmy więc nasze szeregi,  
Z Królową Polski idźmy w bój,  
I choć nie grożą tajgi śniegi  
Walczmy o godność, honor swój!  
  
Prosimy Cię, Panie,  
Usłysz to wołanie!  
Wspieraj Polaków los,  
By nie musieli iść na stos.  
  
Antoni Lechowski, Tarnowskie Góry  
  
------------------------------------------------------  
  
2003.11.22  
  
## Listopadowy dzień  
  
Miała Polska biedę z sąsiadami trzema,  
Zabrali nam ziemię, krzyczą: Nie ma Polski! Nie ma!  
  
A nasz biedny Naród jeno ściskał pięści,  
Jeno czekał takiej chwili, że mu się poszczęści.  
  
Aż tu huk armatni wstrząsa całym krajem  
Co to? Wojna! Źli sąsiedzi pobili się wzajem!  
  
Zrywa się nasz Dziadek za Polskę wojować,  
Będzie Polska, Komendancie - jeno nas poprowadź!  
  
A myśmy wojowali, w głodzie, w poniewierce,  
Bośmy Polsce dali całe swoje serce.  
  
Żołnierskie mogiły drogę nam znaczyły,  
Bośmy Polsce dali wszystkie swoje siły.  
  
Aż przyszedł dzień wymarzony - od dziada, pradziada,  
Nasza Polska w ten dzień zrzuciła kajdany: 11 Listopada  
  
  
Witold Czuraj, Warszawa  
  
------------------------------------------------------  
  
2003.11.22  
  
## Gdzie idziesz, nasz rencisto?...  
  
Gdzie idziesz, nasz rencisto?!... W którą stronę zmierzasz?!  
Sił zaczyna brakować, więc... kromkę pacierza  
Zjedz z plasterkiem nadziei i nie trać otuchy;  
Posmaruj swe życzenia odrobiną skruchy!  
Zamień krzyk nienawiści - w szept bólu cichego!?  
Proś, by... chleba starczyło, chociaż do... pierwszego!?  
Spojrzyj na świat inaczej i nie pałaj złością,  
Przyjmij od losu dary z prawdziwą godnością!  
Jak trudno jest "nakarmić" rencistę, chorego,  
Względnie ojca rodziny, dziś... bezrobotnego  
- Wie o tym grupa Ludzi w Opatrzność wierząca;  
Za życiowy przewodnik - Dekalog... mająca!  
Wiedzą również ci wszyscy, którzy zaufali -  
I... Władzę, w "brudne" ręce, naiwnie oddali!?  
Skończyły się już żarty!? Wyborcza kiełbasa  
Nie nasyci głodnego, kiedy pusta kasa!?...  
Wszak Polacy nie gęsi i swój honor mają -  
Więc, na... wszystkich złodziei głośno ujadają!?  
Dziś niepotrzebne są nam - ni "komisje śledcze" -  
Ani... przekupny sędzia, który godność depcze!?  
Trzeba prawdę powiedzieć Millerowi w oczy -  
Że... w następnych wyborach progu nie przekroczy!  
Jak Czerwony Kapturek, który w ciemnym lesie,  
Dla babuni rencistki kosz obietnic niesie,  
Tak, przez Naród zmęczony, ze złudzeń odarty,  
Pan Premier, za swe kłamstwa, zostanie "pożarty"!?  
Dziś rząd nie ma pomysłu, by w jednym szeregu  
Wystartować uczciwie w unijnym przedbiegu?  
Kwoty, którymi "łata" budżetowe dziury,  
Wykrojone zostaną - z... robotniczej skóry!?  
Przy tak podłych dochodach, głośno zwanych rentą -  
Tylko Matka Teresa, zostałaby Świętą!...  
Dlatego w interesie rzesz "zjadaczy chleba",  
Trzeźwo myślący woła - o... pomstę do... Nieba!?  
  
Ryszard Laskowski, Łuków  
  
------------------------------------------------------  
  
2003.12.01  
  
## KRESY - ALBUM  
  
Pamięci Louise Arner Boyd  
(1887-1972)  
  
O Boże, wskrześ Im Kresy  
Tych garncarzy z Pińska  
co pod kościołem Jezuitów stali -  
I kosze z bryłami wapna do bielenia -  
I tych co wiązki brzozowej kory  
na łapcie sprzedawali -  
Przekupniów gotujących ziemniaki na śniadanie  
w garnkach glinianych na bruku nabrzeża -  
Siano na wozach, worki z melonami -  
O wskrześ Im Panie!  
Osady pośród rozlewisk Prypeci  
gdzie len się suszy i dynie na dachu.  
Płoty poleskie, kopulaste stogi  
z krzyżem na szczycie  
O Boże, wskrześ Im Kresy  
(Tak lat już mało Im pozostało)  
Gniazdo bocianie na uschniętym drzewie  
I grób rodzinny, o którym nikt nie wie  
  
Krzyże drewniane ponad wody brzegiem  
I krzyże drewniane na cmentarzu wśród sosen  
I mostki zgrabne nad milczącym Prutem  
I te ule z pni drzewnych w starym sadzie  
(na które słońce promie nie swe kładzie)  
I tę ojczystą zagubioną nutę  
I ten na zawsze zagubiony adres:  
Chodkiewiczów, Żółkiewskich,  
Sobieskich, Kościuszków,  
Paderewskich...  
  
O daj Im dzisiaj ten jeden raz jeszcze  
Na most graniczny spojrzeć w Zaleszczykach  
I wskrześ Im Panie te konie bułane  
W rzece pojone nad ranem  
O przenieś Ich (choć w myślach)  
do Ostrobramskiej Pani!  
O, Boże wskrześ Im Kresy!  
Amen!  
  
Henryk Zasławski, 10.12.1995 r., Łódź   
  
------------------------------------------------------  
  
2003.12.02  
  
## Analfabetyzm i białe plamy  
  
"zatykano nam usta w imię  
wyższych racji"  
Julian Kornhauser  
  
zapisujmy nawet okładki książek  
nie zostawiajmy  
białych plam  
przemawiajmy  
na wszystkich placach  
niebiańskiego spokoju  
lub milczmy  
jak przystało na przykładnych  
obywateli obozu  
ryzyko jest niewielkie:  
niewielu  
będzie nas czytało  
co prawda  
analfabetyzm został  
zlikwidowany  
w latach pięćdziesiątych  
ale zbyt dokładnie  
tego nie sprawdzono  
  
Henryk Zasławski, Łódź, czerwiec 1989 r.  
  
------------------------------------------------------  
  
2003.12.11  
  
## "Tu Radio Maryja"  
  
"Tu Radio Maryja,  
Katolicki głos w Twoim domu!"  
Już od lat dwunastu, na falach eteru.  
Niesie się głos wiary i przestrogi Bożej,  
By zatrzymać w Polsce zła okrutne morze...  
  
"Tu Radio Maryja,  
Katolicki głos w Twoim domu!"  
Słowem Ewangelii wypełnia dom polski;  
Nauką i modlitwą koi jego troski.  
Ducha patriotyzmu wśród Polaków budzi  
I miłość Ojczyzny wskrzesza w sercach ludzi!  
  
"Tu Radio Maryja,  
Katolicki głos w Twoim domu!"  
Słucha tego radia i młody i stary.  
Zwiastuje nam ono dobroci bez miary!  
Cieszmy się Polacy, że to radio mamy,  
Że nauki Kościoła z nadzieją słuchamy.  
  
"Tu Radio Maryja,  
Katolicki głos w Twoim domu!"  
Wróg Mu niełaskawy, Radio atakuje,  
Że to dzieło Boże, tego nie pojmuje...  
Poprzez swoje Radio łaski nam upraszaj!  
  
"Tu Radio Maryja,  
Katolicki głos w Twoim domu!"  
Dzięki Ci, Maryjo, za to Boże Dzieło,  
Módlmy się Polacy, aby nie minęło!...  
Ogarnij nas, Matko, swym sercem niedoli,  
Broń przez swoje radio z masońskiej niewoli!  
  
Jan Jagodziński, Golub-Dobrzyń  
  
------------------------------------------------------  
  
2003.12.15  
  
## Noc generałów  
  
Zbudzili łoskotem butów,  
Kopnięciem strzaskali drzwi,  
Szukali kontrrewolucji  
W rozprutych brzuchach lalek.  
Przez trwożne korytarze  
Betonowych blokowisk  
Powlekli bezsilny rozum.  
W szpalerach pięści i pałek.  
  
Miast gwiazdy - stempla odcisk  
Z szyderczym orła znakiem  
I generalskie zygzaki  
Na imperialskim dekrecie.  
Nad ziemią rozpostartą  
Hańba grudniowej nocy  
W guberni nadwiślańskiej,  
Zachodnich prowincji powiecie...  
  
Nie było dzwonów na trwogę,  
Zastygły na mrozie dźwięki,  
Krótkie szczeknięcia rozkazów,  
Skrzyp śniegu i szum silników.  
Chyłkiem przez śpiące miasta  
Bydlęce klatki na ludzi  
Powiozły naiwne racje -  
Jawny bunt niewolników.  
  
Znów trumny ofiar okryły  
Frazesów szmaty czerwone,  
Słowa w gardła wepchnięte,  
Krwiożerczy strach namiestników.  
Nim powstaniemy z kolan,  
Nim noc grudniowa minie,  
Upiorny chichot rozebrzmi  
Z nowych wodza pomników.  
  
------------------------------------------------------  
  
2003.12.20  
  
## Opłatek  
  
Podzielmy się opłatkiem  
Zwróćmy się do Boga  
By nas opuściła  
Niepewności trwoga  
  
By to nasze życie jaśniejsze się stało  
Żeby w naszej Polsce  
Lepiej wciąż się działo  
  
My ciągle nie wiemy  
Jaka przyszłość nas czeka  
Chcemy sensu pracy uczciwej  
Pełni praw człowieka  
  
Bo nic tak człowieka nie dręczy  
I odbiera radości  
Jak utrata nadziei, brak pracy  
I jutra pewności  
  
Zjednoczmy się wszyscy  
Połączmy swe siły  
By dni dobre w Ojczyźnie  
Marzeniem nie były  
  
To Dzieciątko zrodzone  
Posłannictwo Boże  
Niech nam doda mocy  
Zło zwyciężyć pomoże  
  
Niech Jezus się narodzi w sercach  
wszystkich Polaków.  
Obudzi ich sumienia,  
by stanęli w obronie  
wiary ojców naszych  
i umiłowania ziemi ojczystej.  
Nie dążyli na oślep dobrowolnie  
do hańbiącej nas  
z Unią Europejską  
jarzma zniewolenia  
przez wydzieranie po kawałku  
duszy, sumienia i wolności  
radości życia, własności  
  
Stanisław Miklas, Agnieszków  
  
------------------------------------------------------  
  
2003.12.22  
  
## Kolęda 2003  
  
"...narodził się wam Zbawiciel  
...Dziecię wam dane..."  
K TO?  
NAM?  
nie znam Go  
on nie jest nam potrzebny  
wystarczymy sami sobie  
  
nie chcemy, by nad naszym horyzontem  
otwartym  
widniał znak śmierci i hańby  
Jego znak  
  
ku gwiazdom lecimy  
depczemy pył księżyca  
zniewolimy energię słońca  
  
po co nam Księga Święta  
i jej porażający opis -  
"...gwiazdy spadać będą  
księżyc zagaśnie, słońce się zaćmi..."  
- niech stanie się nieobecna w kulturze  
  
nam ludziom wolnym  
co nowy ład budują zbędny  
niepokój, który zasiewa pytanie:  
"W imię czego odrzucasz Boga?"  
skąd przyszedłeś, dokąd idziesz  
niepotrzebna nam przeszłość  
ważne dziś  
celem - jutro  
  
Jam jest Alfa i Omega  
do mnie, Syna Człowieczego,  
należą wieki  
Którzy mnie przyjmą  
staną się dziećmi Bożymi  
- dziedzicami wieczności  
PRZYCHODZĘ CZEKAM  
  
  
Radość Świąt Narodzin Jezusa niech stanie się pomocą w wysiłku, jak zmieniać nasze dni w chwile szczęścia innych oraz w ślady Bożej Miłości zostawione na ścieżkach życia tego pokolenia. Pokolenia, które patrzy na Świadka nadziei, Pielgrzyma pokoju - Jana Pawła II, zawierzającego przyszłość ludzkości "Bogu bogatemu w Miłosierdzie", i od Niego się uczy, jak miłością zwyciężać zło.  
  
ks. Ryszard Kotkowicz, Wasilków  
  
------------------------------------------------------  
  
2004.01.05  
  
## Mojej Ojczyźnie  

Bóg się rodzi, moc truchleje!!!  
Powstań Polsko!!! Miej nadzieję,  
że nasz Pan dziś narodzony,  
otrze z oczu łzy rozpaczy,  
wleje w serca Boży pokój  
i miłością Swą obdarzy ziemskich   
nędzarzy.  
  
Serca nasze dajmy Bogu,  
aby nie stał długo w progu.  
Niechaj z Matką Bożą   
i Świętym Józefem  
zamieszkają pod każdą   
polską strzechą.  
  
Popatrz Jezu - my, jak dzieci,  
nie umiemy samodzielnie żyć w tej trudnej codzienności,  
która budzi złe skłonności.  
gdy patrzymy na Twą Miłość,  
która zniża nas do żłóbka,  
by się spotkać z pasterzami,  
niosąc serce w darze,  
oraz trzema monarchami  
podążającymi z drogimi darami - to ogarnia nas tęsknota  
za prostotą naszego żywota,  
którą nasi praojcowie promienieli  
i dlatego drogą Ojczyznę - Polskę,  
dla naszego pokolenia  
za cenę własnej krwi ocalili.  
Weź nas, Jezu, w Swe ramiona, niech przemiana się dokona   
w Narodzie naszym  
Święta Rodzino   
- za Twą przemożną przyczyną,  
błagamy Ojca Niebieskiego,  
aby nie karał narodu grzesznego,  
Boże Prawo depczącego.  
Niechaj gwiazda betlejemska  
wskaże drogę do Boga - rządzącym,  
a naród upadający  
oświeci Mocą z Wysoka,   
byśmy, z Tobą, Panie,  
podjęli zadanie obrony Polski,   
której Królową  
jest Matka Syna Bożego.  
Aniele Stróżu Polski   
- wspomagaj nas w walce  
z mocami ciemności, byśmy z radością doszli do wieczności,  
gdzie u nieba bram - czeka nas Pan.  
  
Z życzeniami, aby Boże Narodzenie odnowiło oblicze ziemi i pomogło na nowo wzbudzić w naszych sercach ufność wbrew nadziei, każdego dnia rozpoznawać wolę Bożą i pełnić ją na chwalę Boga i ku pożytkowi ludzkiemu.  
Radio Maryja, telewizja TRWAM, "Nasz Dziennik" i wszystkie dzieła wyrosłe pod opieką Najświętszej Maryi Panny niech się rozwijają - służąc chwale Bożej, Kościołowi, Ojczyźnie i naszym rodakom w Polsce i na świecie.  
  
W imieniu własnym i   
Terenowego Koła Przyjaciół Radia Maryja   
przy parafii pw. Św. Trójcy w Ząbkach   
- przewodnicząca Elżbieta Wendolowska  
  
------------------------------------------------------  
  
2004.01.06  
  
## Nowy Rok  
  
Stoję u progu -  
Przede mną nowe, nieznane.  
Przerzucam kartki kalendarza,  
Aż trzysta sześćdziesiąt sześć...  
Tyle dni, tyle nocy -  
Tyle kartek do wyrwania -  
Tyle czasu do przeżycia...  
Czy zdążę?  
Stoję u progu nowego, tajemniczego...  
Co przyniesie?  
Lękam się -  
Lękam się cierpienia, trosk, samotności,  
Lękam się zła.  
Jak iść przez te trzysta sześćdziesiąt sześć  
dni i nocy życia.  
Wzrok mój kieruję ku Miłosiernemu -  
W tym Najświętszym Obliczu  
Tak wiele miłości, spokoju, nadziei.  
Nie boję się już - przecież nie pójdę sam.  
  
Niech światło prawdy, dobra i piękna - jak dotychczas - promieniuje od słów publikowanych w "Naszym Dzienniku" przez cały 2004 rok.  
  
Janina Opaowska, Wrocław  
  
------------------------------------------------------  
  
2004.01.08  
  
## Kolęda  
  
Dziś rzadko w domu kolędy śpiewają,  
gdyż radość wielu jest bez narodzenia.  
Tradycji dawnej już zapominają,  
którą zachowały liczne pokolenia.  
  
I coraz rzadziej jeden talerz pusty  
jest dla przybysza, który nie przychodzi  
I choć pokarmy obfite i tłuste  
nie często słyszysz, że nam Bóg się rodzi.  
  
Choinki widać pięknie przystrojone,  
lecz mało który pieśń zanuci Panu...  
kolędy z radia płyną w świata strony,  
głosząc ludziom Nowinę ciągle niesłychaną.  
  
I jakoś smutno, gdy zwaśnione rody  
Nie chcą zapomnieć i przebaczyć winy,  
Zaprzestać wojen nie chcą też narody,  
Choć przyszedł z nieba Zbawiciel jedyny.  
  
Lecz póki polskie serce w nas kołacze  
Śpiewajmy Panu w świętą noc grudniową,  
Utulmy Dziecię, które w stajni płacze  
Wszak jest to Syn Boży i wcielone Słowo.  
  
Antoni Lechowski, Tarnowskie Góry  
  
------------------------------------------------------  
  
2004.01.08  
  
## Kolęda dla polskich nędzarzy  
  
Na polskich miast obrzeżu,  
na jakichś dworcach, w jakichś kanałach,  
rodzi się Mały Nędzarz Jezus,  
bo Go tu litość z Betlejem przygnała.  
  
To jest kolęda dla polskich nędzarzy,  
dla bezrobotnych, dla wygłodzonych dzieci,  
którym ten mały w litościwym darze  
dziś betlejemską gwiazdkę zaświecił.  
(...)  
  
Trza się Jezuskowi w tę noc przypodobać,  
więc się wysilają polityczne opcje,  
że ta Niebiańska Malutka Osoba  
dzisiaj im bliska, choć na co dzień obca...  
  
Stanisław Ostapowicz, Łódź  
  
------------------------------------------------------  
  
2004.01.26  
  
*"Tamten Lwów"*
  
Ze wzruszeniem i ogromnym zainteresowaniem przeczytałam w "Naszym Dzienniku" w dziale "Patriotyczne credo" z 17-18 stycznia br. tekst autorstwa Piotra Czartoryskiego-Szilera pt. "Tamten Lwów".  
Zaprezentowane utwory poetyckie sprawiły, że odżyły moje wspomnienia o Lwowie. To miasto jest mi bardzo bliskie, gdyż pochodzę z okolic Lwowa, a dokładnie z Nawarii k. Lwowa. Od 10 lat każdego roku odwiedzam Lwów i jego okolice. Poniżej załączam swój wiersz o lwowskiej Madonnie:  
  
## Madonna z placu Mariackiego we Lwowie  
  
U przyczółka Wałów Hetmańskich  
Na ukwieconym cokole   
w kamiennym basenie  
Marmurowa statua Madonny Mariackiej  
W aureoli dwunastu gwiazd  
Uśmiechała się do lwowian promiennie.  
Otaczały ją klony rozłożyste jesiony   
I kwitnące każdej wiosny kasztany   
W basenie woda krystaliczna   
Cichutko pieśń uwielbienia szumiała  
Gdy na cztery strony świata   
Z lwich paszcz jednostajnie wypływała.  
I przychodzili na plac Mariacki  
O każdej porze - starzy i młodzi   
- lwowianie  
By spoglądając w górę ku Matce Boskiej  
U Jej stóp złożyć zapewnienie,  
Że na zawsze pozostają jej wierni   
i oddani.  
A potem dni chaosu i wojny nastały -  
I Matka Boska musiała opuścić   
plac Mariacki -  
Pustką powiało po Hetmańskich Wałach -  
Zabrakło z gwiazd dwunastu świetlistych promieni -  
Już nie szemrała woda w kamiennym   
basenie -  
Tylko cokół ostro unosił się ku niebu  
Jak niewymowna skarga,   
wielki żal i wyzwanie.  
Długo na powrót Mariackiej Madonny  
W milczeniu i z godnością   
czekali lwowianie -  
Tak niedawno na swoje miejsce cichutko wróciła  
Znowu zalśniły gwiazdy w Jej koronie  
Znowu zaszemrała woda w kamiennym   
basenie.  
I jak niegdyś przed wielu laty  
Przychodzą tu - ci dawni i dzisiejsi   
lwowianie  
By modlitwą i kwiatami potwierdzić  
Swą dla Niej wierność i swoje oddanie   
A Madonna z placu Mariackiego   
we Lwowie  
Jak niegdyś - patrzy, uśmiecha się   
i błogosławi.  
  
Janina Oparowska, Wrocław  
  
------------------------------------------------------  
  
2004.01.27  
  
## Codzienność  
  
Każdego dnia  
słów kilka czytam  
prawdy szukam  
łączę się myślami  
poradę mam  
  
Każdego dnia   
świat odkrywam  
ludzi spotykam  
wspieram modlitwami  
i tak trwam  
  
Każdego dnia  
cel drogi mam  
sens życia znam  
dzięki Wam  
Twórcom "Naszego Dziennika"  
  
Z uznaniem dla zespołu redakcyjnego   
  
Małgorzata Dygas-Konopacka, Warszawa  
  
------------------------------------------------------  
  
2004.01.30  
  
## Kolejna rocznica powstania "Naszego Dziennika" i jego służby - Dobru i Prawdzie  
  
Gratulujemy redaktorom  
i tym, co piszą, by w świetle znać fakty,  
by czytając, nie żyli w ciemności  
i mieli oparcie - na prostej.  
  
Sercem ślemy kwiaty i słowa wdzięczności,  
wiele podziękowań i modlitwę szczerą,  
prosząc Boga o pomoc dla Was i opiekę  
w życiu, pracy, odpoczynku, zamiarach.  
  
Mądrość i odwaga, szlachetność i miłość,  
komunikatywność, serdeczna życzliwość   
zachęca czytających i sympatią darzy -  
piszących - "Nasz Dziennik" - nie marzy.  
Fakty to fakty, słowa są słowami -  
A czyny zawsze zostaną czynami.  
Doceniamy pracę, prawdę, patriotyzm,   
niech żyje "Nasz Dziennik",  
niech nam nie choruje,  
niech umie się bronić -  
gdy krzywdzić go zechcą.  
  
Biel i czerwień niech Wam zawsze świeżością powiewa,  
umacnia, gdy siły słabnąć będą może -   
kochany "Nasz Dzienniku" - żyj nam zawsze wiecznie!   
Modlę się za Ciebie - Szczęść Boże!  
  
Kazimiera Wiatrowska, Kalisz  
  
------------------------------------------------------  
  
2004.02.10  
  
## Droga przez mękę...  
  
Karty historii się odsłoniły -   
znowu niszczenie tego - co polskie  
w toku dziejów się powtórzyło  
i stało się odbiciem dramatu przeszłości.  
  
Znowu otwarto syberyjskie drogi  
na daleką nieludzką ziemię -   
która ponownie stała się miejscem   
katorgi  
polskiego narodu i jego zniewolenia.  
Nie w kibitkach Polaków wywożono  
przez zaśnieżone tajgi przestrzenie -   
tylko w bydlęce wagony ich wtłoczono   
i ich skromne, niebogate mienie.  
  
Na dachach szeregu wagonów  
dymiły kominki - specjalnie wmontowane -   
był to znak szczególnie wymowny  
że do wywózki już transport   
przygotowano.  
  
I wieziono całe rodziny na wygnanie   
w obcy kraj i w przyszłość nieznaną   
- w czym zawinili ci ludzie - oto pytanie -   
że taki dramat im zgotowano.  
Niewinnych naszych braci tysiące   
rozrzucono po obcej i nieprzyjaznej ziemi -   
by tam w opuszczeniu i męce   
jak niewolnik - żyć, pracować i umierać.  
  
Tak wielu ich wtedy wywieziono -   
zabierano ich nocą, w ukryciu -   
za wiarę i polskość ich ukarano,   
za walkę o wolność z przemocą.  
  
Nie da się zapomnieć krzywdy   
dokonanej na polskim narodzie -   
czym zawiniliśmy - że tak wielu wtedy  
umierało w głodzie i chłodzie.  
  
Niewielu ich stamtąd powróciło,  
w obcej ziemi ich kości spoczywają -   
tylko pamięć o nich wiecznie żywa,  
tylko we wspomnieniach do swoich powracają.  
  
Choć przeszłość coraz bardziej się oddala,   
choć zabliźniają się w naszych sercach rany -   
to doznana niesprawiedliwości fala   
nie może łatwo spłynąć gdzieś w nieznane.  
  
Trzeba o tym ciągle przepowiadać  
polskiemu młodemu pokoleniu -   
by w przyszłości oni wiedzieli co czynić  
by nie dopuścić do podobnej krzywdy i zniewolenia.  
  
Janina Oparowska, Wrocław  
  
------------------------------------------------------  
  
2004.06.28  
  
## VIRTUTI MILITARI  

pamięci pułkownika   
Ryszarda Kuklińskiego  
  
Jeśli chcesz ujrzeć patriotę w oczy spójrz dziecięce  
Przedwcześnie dojrzałe bezmiarem cierpienia  
Jak ból nieznośny dziecko w bohatera zmienia  
Gdy usłyszy matki słowa o dzielnego ojca męce  
  
Pamiętna noc podczas okupacji w ukryciu spędzona   
Daleko poza domem tam gdzie ciemne kartoflisko   
Aby rankiem powrócić do domu znów blisko  
I ostrzec rodziców za późno - ściana już skrwawiona   
  
Spójrz potem w te same oczy młodego żołnierza  
A w nich odczytasz nakaz bólem Polski wypalony   
Silniejszy niż każdy rozkaz ze zdradzieckiej strony   
Który tylko miejsce hańby Polakom odmierza  
  
Na śmierć Cię skaże rycerzu nowa targowica  
Boś wyrwać chciał Polskę z rąk ciemiężyciela  
I samotnemu w walce szeptać się ośmiela  
U nas w Moskwie Polska to nie zagranica   
  
Ojczyzno Tyś ocalała przez ten akt sprzeciwu  
Z samej głębi żołnierskiego sumienia płynący  
Po latach poniżenia ból serca tak kojący  
Jak kiedyś w czasach powstańczego zrywu   
  
Poeto, Panie Herbercie, tyś już go uhonorował   
Niebiański order Virtuti Militari zawieś mu na sercu   
Niech tak stanie żołnierz polski na Bożym kobiercu   
Ten, który sumień królestwo bez kresu odbudował  
  
Antoni Florek, Warszawa  
  
------------------------------------------------------  
  
2005.09.22  
  
## W 25. rocznicę zrywu sierpniowego i przed wyborami 2005 r.  
  
Sierpniowy ranek chłodem Wrocław wita.  
W spalinach, po bruku idzie tłum  
O zmiętych twarzach - wolny najmita.  
  
Kiedy im się zdawało, że są wolni już,  
To podstępem dokonano obrzydliwy  
anschluss.  
  
Obiecywali stworzyć w Polsce raj,  
A do dziś nad nami wisi niewidzialne  
"Arbeit macht frei".  
  
I znów z każdego kolorowego billboardu  
Spogląda ogromna ta sama  
Odnowiona twarz.  
  
Ale bez prawości sumień  
Nie da się zawrzeć żadnych uczciwych  
porozumień.  
  
Mury znów rosną, lecz runą, jeśli...  
"Są w Ojczyźnie rachunki krzywd  
Jednak nie obca dłoń je przekreśli"  
  
Polacy! "nie lękajcie się", "otwórzcie drzwi Chrystusowi!"  
Łączmy się łańcuchem serc, idźmy na całość!  
Nigdy nie zagubmy "Pamięć i Tożsamość"  
  
Hania z Wrocławia  
