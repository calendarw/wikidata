## 5/10

* Nie ma pociągów ani autobusów z lotniska (Szabas)
* Taksówka 300 NIS
* Spacer po plaży
* kolacja w mexicana, dość kwaśne wino Cabernet, przeciętny lager Goldstar

## 6/10

* Pyszne śniadanie w Cinema Hotel
* białe, klockowate budynki z pasmami balkonów, często okalających
* kolory: biały i zielony (platany zacieniające aleje)
* dużo kotów i dużo fryzjerów
* mały ruch (Szabas)
* knajpki na rogu Zamenhofa i Ha-Melekh George
* Bach z głośników na placu
* Plaża
* Rowery do dużego ronda, potem Rotszyldem i wąską uliczką z knajpami, do morza
* Kolacja w Raphael; strasznie się najedliśmy, bo chleb bardzo dobry i ciągle dokładali, a do tego tangine z łopatką jagnięcą też wielkie. Jedzenie świetne, wino Garage de Papa też super

## 7/10

* Śniadanie u Landwera (kawiarani przy Drizengoff)
* Odbiór samochodu: podrapany, duży przebieg. Po mieście jeździ się okropnie, wąskie, jednokierunkowe uliczki zastawione samochodami, na większych ulicach korki. Hotel nie ma miejsc parkingowych, trzeba parkować w centrum handlowym (przy wieździe zaglądają do bagażnika)
* Plaża; w morzu śmieci
* shake owocowy
* Spacer do Jaffy wzdłuż morza
* Jaffa: ładny widok na centrum TL, ładne kamienne domy. Przy Yafo knajpy z falafelem, ale turystów zaganiają na dach do restauracji. Może być, ogromny wybór przystawek, bardzo dobry humus; obsługa dość bezceremonialna
* sklep z baklawą
* domy bez parteru
* Ania liczy koty
* taras na dachu hotelu, Asphalt 7

## 8/10

* Chłodniej, trochę chmur, ulewa, ale krótka
* Wyjazd z Tel Avivu bez większych problemów
* Mitzpe Ramon, Bio Ramon, zwierzęta pustynne
* Carpentry, kolumny bazaltowe
* Jazda po pustyni, drogi lepsze niż islandzkie
* Jedzenie zostało w hotelu, dobrze, że przez ostatnie dwa dni najadałem się na zapas
* Nocleg na campingu, nie da się wbić szpilek od namiotu, przykładamy kamieniami z ogniska; poza tym wada to bliskość linii wysokiego napięcia i bucząco-skwierczący słup
* Piękne gwiazdy, wyraźna droga mleczna, śpimy z częściowo odsłoniętymi drzwiami, żeby było przewiewnie i żeby było widać gwiazdy, ale siatka jest zasunięta żeby nam skorpiony nie powłaziły

## 9/10

* trzyipółgodzinny spacer po pustyni, między innymi kanionem ***. Wejści na górę *** w upale bardzo ciężkie. Piękne widoki, skały i warstwy geologiczne. Wzięliśmy 3 litry wody i było to trochę mało.
* Na stacji w Mitzpe Ramon autokary z żołnierzami
* Jazda nad Morze Martwe; krótki postój w Mineral Beach, Ania bierze masaż, ja się moczę w solance
* Wrażenia z moczenia ciekawe, da się wejść po pas, a później przewraca na plecy; półzgięte leżenie na plecach, widoczna na tylu zdjęciach to tam naturalny pozycja
* dużo Murzynów na Mineral Beach
* kąpiel i nocleg na plaży w En B***. Słabe miejsce, kible zamykają po zmroku, dyskoteka z samochodu, światło od ulicy, knajpy nieciekawe
* bardzo dużo Rosjan, dużo napisów po rosyjsku

## 10/10

* pobudka o świcie, kąpiel, i w dalszą drogę; w Macdonaldzie z trudem podłączamy się do Wifi i znajdujemy trasę do Hostelu na Google Maps
* Zwiedzanie Masady (wjazd i zjazd kolejką) -- twierdza robi duże wrażenie, dobre muzeum, piękne widoki, bardzo gorąco
* Trek w En Gaedim do Wadi David; dużo ludzi na szlaku, dzieciaki kąpiące się w mniejszych wodospadach i chlapiące wodą; sam główny wodospad dość ładny, obrośnięty zielonym, nie można podchodzić
* Starożytna synagoga pod namiotem z pięknie zachowanymi mozaikami
* Jazda do Jerozolimy znośna nawet się za bardzo nie zgubiliśmy. Obok hostelu jest parking po 15 NIS/h. Odwózka zamochodu z niewielkim problemem, bo nie widać zjazdu do podziemnego garażu. Przynajmniej stacja benzynowa jest pod ręką.
* Spacer po starym mieście; ćwiartka muzułmańska robi wrażenie, podziemne ulice, bazar, ciasno. 
* Kolacja w Amigo Emil, jedzenie i wino średnie; danie z kurczaka polecane przez Lonely Planet jakby z podrobami
* w drodze powrotenej targuję się o talerzyki, nawet udało się zejść z 80 do 50, ale odchodzę nie próbując negocjować dalej

## 11/10

* hostel bardzo fajny; duża przestrzeń wspólna z kuchnią, barem, miejscami do siedzenia i leżenia, stołem bilardowym, pianinem. Poza tym organizują dużo atrakcji i są przyjaźni i pomocni.
* cały dzień wycieczek z przewodnikiem po starym mieście. Najpierw rano "darmowa", ogólna, bardzo fajna; po południu po świętych miejscach, przydługa i zatłoczona
* kościół koptyjski ma mikroskopijną wspólnotę, do ich szkoły dzieci posyłają muzułmanie, bo podobno daje dobre wykształcenie
* drabina w kościele grobu nalerząca do Ormian (wszystko tam do kogoś należy, ale klucze od kilkuset lat trzyma muzułmańska rodzina)
* etiopskie lepianki koło kopuły bazyliki ormiańskiej
* wzgórze świątynne należące do muzułmanów ale strzeżone przez Izraelczyków
* barmicwy idą pod ścianę płaczu (to wielkie halo mieć tam barmicwę)
* sala ostatniej wieczerzy i grób Dawida nieciekawe
* wejście na wzgórze świątynne to godzinne oczekiwanie w upale; nie można wchodzić do meczetu Al Aksy i Kopuły kamienia, robią quiz z bycia muzułmaninem. Spędzamy na górze może 20 minut, raczej nie warto
* lancz z grupą: falafel, pity, humus i inne pasty; taki sobie, wolałbym szałormę
* mamelucy byli nieźli, zaprowadzili ład i nie wyżynali innych, w odróżnieniu od krzyżowców
* kościół grobu: podzielony między różne wyznania chrześcijańskie, katolicy mają marną małą nawkę, prawosławni mają grób, golgota jest chyba Ormian
* krzyżowcy przed kościołem
* po wycieczce zakupy: przypraw nie stargowaliśmy, ale nie były drogie (30 NIS za 500g); talerzyki za 50, dwie miski też za 50. Ania szaleje i kupuje pomarańczowe korale i zielone kamyki za 500 NIS (stargowane z 1100)
* palystńskie piwo w hostelu, bardzo dobre; później szałorma z 15 NIS na rogu Agripas i Króla Jerzego, i sok z granatów (około 10 owoców za 25 NIS) tuż obok

## 12/10

* rano tramwajem do końca trasy, na górę H*** i do Yad Vashem. Piękny kompleks z budynkiem muzeum, i poruszająca wystawa
* Ania szuka drzewka Bartoszewskiego i kogoś jeszcze, ale jest ich tam tyle, że ciężko znaleźć
* po powrocie znów szałorma w tym samym miejscu (zamykają przed szabasem, później kawa w Hillel przy Jafskiej)
* o 16:20 syreny oznajmiające godzinę przed początkiem szabasu
