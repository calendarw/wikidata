

Film z Leonardem DiCaprio. Opiera się na pomyśle, że można dostawać się do snów innych osób i tam wykradać informacje (//extraction//). Grupa, o której jest film, podejmuje się znacznie trudniejszego zadania: zasiania u ofiary (spadkobierca koncernu energetycznego) pewnej idei (//inception//). Ciekawe pomysły:

  * poziomy snu: w zwykłym śnie można zasnąć jeszcze raz i prowadzić operację na kolejnym poziomie (w filmie najgłębszym osiągniętym był poziom czwarty)
  * w czasie snu jest się odciętym od świata rzeczywistego, za wyjątkiem błędnika, który reaguje na zmiany pola grawitacyjnego, ale tylko o poziom wyżej (nie było to zrealizowane zbyt konsekwentnie)
  * eksploratorzy snów noszą ze sobą amulety, które pozwalają im sprawdzić, czy są w swoim czy cudzym śnie
  * nie da się stwierdzić, która rzeczywistość jest prawdziwa
  * architekci snów projektują scenerie, w których sny się odbywają, tak jak poziomy gier komputerowych.

Generalnie film jest atrakcyjny wizualnie, wartka akcja i ciągłe zmiany scenerii usprawiedliwione są tym, że wszystko dzieje się w różnych snach i jest specjalnie tak zaprojektowane przez architekta.
