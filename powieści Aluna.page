---
categories: curious
...

Alun B., kolega z MS, napisał trzy powieści. Pierwsza jest o chłopcu, który jest członkiem stada, psem, ale zostaje z tego stada zabrany, staje się kotem i mieszka na dachu British Museum. W końcu nudzi mu się to, przestaje być kotem i poznaje dziewczynę, które twierdzi, że umie przepowiadać przyszłość. Okazuje się jednak, że wcale tego nie potrafi, po prostu potrafi spowodować, że to, co przepowie, to się staje. Chłopiec kradnie jej tę umiejętność.

Druga powieść, zatytułowana *Self-absuse* zaczyna się od tego, że bohater (A.B.) budzi się w łóżku obok swojej dziewczyny, zaś po drugiej jej stronie leży on sam. Zaczynają życ w trójkę, ale po jakimś czasie rozstają się z dziewczyną i zostają kochankami. W końcu okazuje się, że nie mogą tak dłużej ciągnąć, bo tylko jeden z nich może pracować, znajdują wieć osobę, która chce popełnić samobójstwo, zabijają ją, później dają sobie na wzajem alibi. A kończy się tak, że zostaje tylko jeden z nich.

Trzecia powieść oparta jest na pomyśle, że chłopiec widzi, jak ktoś kradnie innej osobie telefon komórkowy. Poczucie niesprawiedliwości powoduje, że chłopiec zaczyna złodzieja gonić. Ten jakby ucieka, ale daje się dogonić i oddaje telefon chłopcu. Chłopiec nagle orientuje się, że powinien się trefnego przedmiotu czym prędzej pozbyć: ciska go, a telefon po ułamku sekundy wybucha. Otóż przedmioty i pieniądze nabierają czasem fatalnych włąściwości, zaś złodzieje w rzeczywistości czynią ofiarom przysługę pozbawiając ich rzeczy, które mogą doprowadzić do tragedii. W ten sposób odgradzają skradzione rzeczy od społeczeństwa, aż do momentu, kiedy fatalizm z nich wyparuje mogą z powrotem zostać wprowadzone do obiegu.

Żadnej z tych powieści Alun nie opublikował.
